XX PRAEFATIO

inquisitione absoluta, satis prodit, cum mox vix capiat et
aegre credat, ubi Aristophontes falsum Philocratem dicit
detegitque (v. 545 sq. 559. 564 sq. 573). Denique Langenus
p. 123 sq. poetam dicit v. 947 sq. oblitum csse versuum 331 sq.
cum magnifice promittat quae dudum spoponderat Hegio.
At id quod hoc loco promittit non sine ambagibus cum
maxime postulaverat Philocrates& neque huic ipsi antea
promiserat Hegio, sed Pseudo-Philocrati ero non praesente.
Quare ne hoc quidem 1000 vera exstat discrepantia, sed novo
potius argumento firmatur iudicium quod de v. 292 sq. et 335
tulimus. Neque vitae communis consuetudini vel huius senis
naturae contradicit, si debita solvuntur impensius verbosiusque.

Postremo attingo scaenam multum vexatam v. 768 sqq.,
ubi parasitus ad Hegionem currens omnia alia agitet verbis
et rebus sibi senique moram afferens, quam amovere diserte
vult. Quam scaenam scurriliorem nostro iure dicimus, unde
etiam contraxisse videtur, qui v. 800—802 scripsit versibus
790—799. 803—824 substituendos: neque tamen recte illam
ipsam discrepantiam inter festinationem commorationemque
parasiti tanquam absonam vituperavit Langenus p. 121 sqq.
Nam poeta sive Plautus fuit (ut ego credo) sive alius (ex
multorum sententia) sine dubio per hanc discrepantiam acumen
vimque comicam quaesivit omnino in eiusmodi discrepantiis
maxime conspicuam: eademque ratione continentur quae
singillatim hoc loco serio magis quam vero Langenus notavit.

Multo magis cum Langeno mihi convenit in eis, quae
de singulis versibus aut servandis aut delendis disputat, etsi
paulo saltem quam ille vult longius progrediendum esse in
statuendis dittographiis interpolationibusque persuasum ha-
heom). Sed de liis rebus sufficiant quae in adnotationibus
significavi.

*) De hac re ne perperam iudicemus, non neglegenda est quam
omnino in quaestionibus pecuniariis deprehendimus morum anxieta-
tem rusticitatemque (cf. v, 318 sqq. et 406 sqq).

**) Cf. exempli causa quae de versibus 189 sqq. adnotavimus, item-
que de v. 152 sqq. Quos locos si Plautus sic scripsit, vituperandus
sane est. Illud autem satis mirari non possum, quod Brixius pravam
de his versibus sententiam vindicaturus Hegionem omnino lepidum
senem dicit (append. erit. ad v. 152: „daza sind die Scherze so decent

 

