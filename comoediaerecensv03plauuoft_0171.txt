PRAEFATIO

Serius quam exspectari poterat haec Captivorum editio
emittitur. Cuius rei causae cum ex parte neque huc per-
tineant neque mihi Plautoque nostro gratae faustaeque
fuerint, una saltem utrique profuit: quod quidem benigne
permittentibus adiuvantibusque eis penes quos arbitrium et
potestas erat per sex menses et quod excedit Italiam peragrare
potui. Vbi cum tandem aliquando urbes locos thesauros mo-
numenta diu sperata oculis viderem, simul Mediolani Romae—
que apparatum ad editionem nostram necessarium complere
studui: quem socium desideratissimum et huic negotio unice
accommodatum absolvere fata noluerant.

Quamquam huius ipsius fabulae memoriam Loewius
noster dudum composuerat eiusque maxime copiis nititur
haec recensio. Itaque ultimas tantum commorationis Medio—
lanensis horas huic Ambrosiani codicis particulae relegendae
impertii, quam plus sedecim horis diligentissime perscrutatus
erat Loewius m. Apr. a. MDCCCLXXX.

A codicis sane dolendum est non plus duobus foliis
superesse 217s218 et 219s220*): ubi p. 217 versus 905—917
continet (cum versuum 2. 9. 13. 17 Ξ906. 911. 913. 916
voces extremae seorsum scriptae sint, versus autem 6 vacet
scriptura), p.218 versus 918—931 (versibus 2. 5. 14. 15 =
919. 921. 928. 929 bipartitis et versu 7 vacuo). Versus
vero fere omnes medii perforati sunt paucis laciniis plene
servatis. Multo etiam miserior alterius folii condicio est, in

 

 

ss) Quae hodie sic conversa servantur, ut f. 210s‘220 praecedat: at
in vulgatae codice non alium ordinem fuisse atque olim numeri (locent.

