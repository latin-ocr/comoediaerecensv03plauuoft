VIII ’ PRAEFATIO

— Ceterum fontis e quo B fluxit antiquitatem etiam k litterae
pro h positae in priore potissimum fabulae parte frequentia
prodit: nam non alia forma nisi hac K Ambrosianum uti suo
loco nuper annotavi.

Ipsius autem B codicis scripturaeque in eo reapse ex-
stantis ignoratio una est earum causarum, quibus, ut vel
G o do fredi H erm anni ingeniosa opera in perpoliendis Bacchi-
dibus posita relinqueret quod emendari posse videretur,
effectum est. Alia causa e prosodiaci generis ambiguitate
repetenda est. ln quo cum ille mirifico quo pollebat, sed
eidem aliquoties fastidiosiori aurium iudicio obtemperaret,
etsi nunquam non elegantissimos numeros effinxit: tamen
ego, cum non possem non eas rationes sequi, ad quas pro-
sodiacam disciplinam omnem 111 Prolegomenis Trinummi ipse
revocassem, saepe aut servavi quae posse defendi intellegerem
aut aliter atque Hermanni acumine factum viderem vitia
scripturae corrigenda putavi. Qui si forte, ut fit, etiam alia
quaedam sive in verbis sive in sententiis corrupta aut ob-
scurata vel indagarim felicius vel probabilius sanarim‚ tamen
non nescio quam hoc sit modicum prae tot egregiis inventis
tamque praeclaro exemplo, quibus plus quam cuiusquam cu-
ris et Bacchidum emendatio et mea emendandi opera debeat.
Quae virtus in. nulla parte luculentius quam in canticis
canticorumque similibus scaenis metrorum varietate insignibus
enituit. Quorum quam sit anceps et lubrica tractatio, evi-
dentissime semet ipsum corrigentis exempla docent quae in
libro de metris, 111 Elementis doctrinae metricae, in ipsa de-
nique nupera editione liuius fabulae sibi successerunt. Quid
igitur mirum, si certo eoque novo praesidio tuti aliquoties
vel progredi ultra postremum exemplum Hermannianum ausi
sumus non sine spe indagati veri? Id autem praesidium cum
in Prolegomenis 'I'rinummi p. (³0ss ostendi tum ad Bacchidum
v. (512. 643. 9851. 1100. 1106. 1190 explicavi e versuum in
B distributione peti, quippe quae plerumque aut antiquitatis
memoriam servet aut turbatae pristinae concinnitatis mani-
icstas causas habeat. Sed tamen cum vel sic multa aut Ι111-
tacta relinquenda essent quae nec Plautina nec ullo modo
vel suna vel tolerabilia esse certissime constaret, aut libe—

