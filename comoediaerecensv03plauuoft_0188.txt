XXII PRAEFATIO

non habent quo referantur: neque enim versibus 955 sqq.
haec sententia respondet, sed responsum his est versu 958 sq.:

Propemodum ubi loci fortunae tuae sint facile intellegis e.q.s.
Contra si ad exemplum a me propositum lacunam et statueris
et expleveris non modo dialogus bene procedit, verum etiam
versus 959 hiulcus soloecusve esse desinit.

Qualia commenta etsi hodie plerisque displicere scio
atque experior et pro nugis argutis venditari ab eis qui nu-
gandum argutandumque non esse arbitrantur nisi in codicum
sordibus perversa subtilitate defendendis, tamen non desistam
ab ea ratione, quam si non ubique veram, at saltem veritati
plerumque propiorem adpropinquantemque esse sentio. Nam
etiam de crisi Plautina valet*) quod posui:

Factis rem, non dictis facies ex mala meliusculam.

Quae cum ita sint, nolim dictis censurisque quorundam
hominum doctorum hoc loco respondere, quamvis ampla
praesto sit respondendi copia, sed potius Rudenti post paucos
menses edendae operam navabo.

Scripsi Heidelbergae m. Dec. a. MDCOOLXXXVI.
F. S.

¹¹²) Verum est quod nonnulli praedicare non desinunt vel maxime
opus esse disquisitionibus grammaticis metricisque quam accuratissimis:
sed ne hae quidem quaestiones recte tractari possunt aut recte trac-
tari solent, ubi meram rem grammaticam metricamque curant neglectis
non modo rationibus criticis, sed ante omnia neglecto ipso poeta comico.
Velut in Trin. v. 807 cum coniecerim Opust fusti et uiatico ad tuom
nomen, perverse obicitur ‘scipionem’ non ‘fustem’ habere senes qualis
Charmides sit. Nam illorum verborum sententiaest vi atque argento extri-
candum videri nomen: unde proprie ‘fustis’ adhibetur vel ab elegan-
tiore homine. Idem vero qui et in hac re et in similibus usum loquendi
parum observatum esse arguit itemque archaismos perperam invectos
esse, utriusque ‘peccati’ statim ipse reus fit, ubi Trin. v. 207 delicat pro
dix-erit proponit: nam in aurem delicare non minus absone diceretur
quam ‘ius (ster wli-leiren& Atque alius criticus prioris vestigiis insistens
vel disserere in cmo-em aptum habet. Sed in eiusmodi adnotationibus
vel adeo in ‘cuiusdam' vitiis et conviciis exagitandis si tempus terere
vellem, libellus conscribendus esset pro praefatione.

 

