PRAEFATIO

ltudentem ex Diphilo expressam esse cum ipse poeta
testetur 111 prologo — neque enim habemus cur prologum
exceptis versibus 13—30. 56. 78 a Plauto magnamque adeo
partem a Diphilo abiudicemus -—‚ quamnam maxime illius
comoediam adhibuerit, frustra quaesiverunt homines docti.
Nam cum Σχοινιάν quandam sibi finxerit M. C. Benoitus in
libro de Menandro deque graeca comoedia, E. Benoistus²³²)
sibi persuasit Rudenti Σχεδίαν respondere, quam vero similius
—- vere enim vix dixerim*²³‘·) — Studemundus Vidulariae ad-
movit. Franckenus quoque (Mnemos. N. S. HI p. 34) diserte
monuit neque Σειρά neque Κάλως nomen inter Diphili fabulas
nobis notas inveniri, quamquam ipse sensit Plautinum potius
esse Rudentis titulum non minus quam Trinummi. Neque
plane reiecit Franckenus commentum, ex quo Ἀνασῳζόμευοι
Diphili respondeat huic fabulae, quamvis contrarium sit frag—
mentum apud Athenaeum XI 4990 (I M. 12 K.) servatum.
Hae igitur coniecturae non multo plus valent, quam prio-
rum hariolationes‚ qui Rudentem atque Vidulariam vel adeo
Addictum atque Rudentem pro una fabula venditarent. Scitius
ex ipsa inscriptione insolentiore effecerunt post Vidulariam
factam videri Rudentem, aptiorem titulum ut illa occupaverit.

Sed ipsam fabulam graecam etiamsi recuperare non pos-
sumus, tamen, quae in universum de Diphilo poeta veteres

ss) De pers. muliebr. apud Pl. p. 54. T. Macci Plauti Rudcns cd.
Paris. a. 1864 p. XIV.

⁵⁸³⁶) Nam cum uno tenuique testimonio in illius fabulae notitia nita-
mur, patet quam facile aliarum ‘Schediarum’ memoria prorsus abolita
esse possit. Ipsa. vero similitudo inter Rudentcm ot Vidulariam aperte
intercedens ut nequaquam impedit quominus uni eidemque auctori tri-
buamus, ita minimo demonstrat quod Studemumlus voluit.

